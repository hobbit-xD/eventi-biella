---
title: "Fiera di San Bartolomeo"
date: 2019-09-10T09:40:54+02:00
data: 2019-9-13
tags: ["fiera","san bartolomeo","2019","oropa","eventi","biella","artigianato","caseifici","valle elvo"]
description: "Sabato 14 e Domenica 15 settembre Fiera di San Bartolomeo a Oropa: raduno zootecnico della Pezzata Rossa e mostra-mercato di prodotti tipici."
draft: false
category: "evento"
author: ""

images: ["/img/thumb/sanbartolomeo-400.jpeg"]

post_images: "/img/post/sanbartolomeo.jpeg"

luogo: "Santuario di Oropa - Via Santuario di Oropa 480, 13900 Biella (BI)"

organizzatori: "Santuario di Oropa"
data_inizio: "13 Settembre 2019"
ora_inizio: "09:00"
data_fine: "15 Settembre 2019"
ora_fine: "18:00"

sito_web: "https://www.santuariodioropa.it/fiera-di-san-bartolomeo-a-oropa/"
facebook: "https://www.facebook.com/events/368712793824451/"
instagram: ""
telefono: "015/25551200"
email: ""

mese: "Settembre"
---
In occasione della **Fiera di San Bartolomeo** l’Associazione Agro Montis organizza a Oropa la **41° edizione** del **raduno zootecnico di bovini della razza pezzata d’Oropa** e di **bestiame ovi-caprino**; il raduno, che ha come scopo la valorizzazione di una tipica razza bovina autoctona e dei prodotti tipici della Valle di Oropa, si svolgerà in due giornate con la partecipazione di circa **150 espositori, artigiani e hobbisti**.

Il programma quest’anno avrà inizio nella giornata di **venerdì 13 settembre**, con il primo **Simposio di scultura su legno** che avrà come tema la **V Centenaria Incoronazione della Madonna di Oropa: “Figli di una Regina“**. Sono quattro gli scultori che prenderanno parte al simposio: Dino Damiani, di Grignasco, Stefania Nicolo, di Pollone, Gianpaolo Corna, di Bergamo, e Frate Gianni Bordin, di Rovigo.

Nella giornata di **sabato 14 settembre** inaugura la **Fiera con gli espositori e la premiazione degli allevatori** che condurranno ad Oropa circa **350 capi di Pezzata Rossa** dai vicini alpeggi di Pollone, Pralungo, Sordevolo, Occhieppo e Netro; in occasione del raduno, saranno portati in mostra **trattori d’epoca** degli anni Cinquanta e degli anni Sessanta, in collaborazione con l’Associazione Cavalli d’Acciaio.

Nella giornata di **domenica 15 settembre** la Fiera di San Bartolomeo proseguirà con gli espositori accompagnata da **musica tradizionale Piemontese**; inoltre, il [Caseificio Valle Elvo](http://www.caseificiovalleelvo.it/) mostrerà il processo di **lavorazione del latte per la produzione dei tipici formaggi locali**.

La fiera, unendo aspetti zootecnici, artigianali e naturalistici, si propone di valorizzare gli elementi tradizionali e culturali del nostro comprensorio alpino, riportando alla luce la memoria di antichi mestieri nel contesto della Valle di Oropa che per secoli ha mantenuto intatto un patrimonio culturale e naturale fatto non solo di arte e devozione, ma di alpeggi e di natura incontaminata.

La <u>***Pezzata Rossa di Oropa***</u>, biellese fin dal V secolo, quando scese le Alpi a seguito dei Burgundi che vennero dal Nord Europa, si è adattata perfettamente al territorio e da allora contribuisce a sostenere l’economia delle nostre valli. Oggi gli esemplari sono oltre 5000 e, sebbene sia ormai scongiurato il rischio di estinzione, il numero alquanto ridotto potrebbe costituire una fonte di allarmismo per l’eccessiva consanguineità. Di ceppo assolutamente autoctono, particolarmente adatta all’alpeggio e caratterizzata dalla testa bianca, il mantello pezzato dal rosso arancione al rosso più carico, è simile alle altre “Pezzate Rosse” diffuse in tutte le Alpi, comprese quelle Valdostane alle quali assomiglia ma da cui si differenzia geneticamente.<br>
Il suo latte, uno dei tanti segreti che caratterizzano lo straordinario sapore dei **formaggi**, tra cui spiccano la **Toma** e il **Maccagno**, si distingue per la sua qualità: 3,6% di grasso e 3,3% di proteine.

# Programma

### Venerdì 13 settembre

- Ore 10-18: Simposio di scultura su legno

### Sabato 14 settembre

- Ore 9.00: Apertura del raduno zootecnico
- Ore 9.00–18.00: Fiera degli espositori. Vendita di prodotti tipici e artigianato locale
- Ore 10.00: Raduno dei Bovini della Razza Pezzata Rossa di Oropa. Giudizio e valutazione del pubblico presente
- Ore 10-18: Simposio di scultura su legno
- Ore 10.00 – 15.00: Mostra di trattori d’epoca
- Ore 11.30: Benedizione e saluto delle Autorità. Premiazione degli allevatori e del pubblico votante
- Ore 12.00-13.00: Distribuzione della Polenta Concia

### Domenica 15 settembre

- Ore 9.00 – 18.00: Fiera degli espositori. Vendita di prodotti tipici e artigianato locale
- Ore 10.00 – 15.00: Simposio di scultura su legno
- Ore 09.30 – 15.30: Passeggiata sul pony per i bambini
- Ore 10.30: Dimostrazione della Lavorazione del latte, a cura del Caseificio Valle Elvo
- Ore 10.30-12.00: Concerto di musica tradizionale Piemontese
- Ore 12.00-13.00: Distribuzione della Polenta Concia
- Ore 14.30-17.30: Concerto di musica tradizionale Piemontese
- Ore 15.30: Premiazione degli scultori
- Ore 15.30: Dimostrazione della Lavorazione del latte, a cura del Caseificio Valle Elvo

# Documentazione per Hobbisti e Ambulanti

Se sei un espositore ambulante e vuoi partecipare alla Fiera [scarica qui il modulo](https://www.santuariodioropa.it/wp-content/uploads/2019/07/Modulo-richiesta-ambulanti-San-Bartolomeo.doc)

Se sei un hobbista e **vuoi partecipare** alla Fiera devi presentare la seguente documentazione all’indirizzo e-mail linda.angeli@santuariodioropa.it (se gli allegati superano i 5 mega utilizzare wetransfer o jumbomail) oppure tramite fax al numero 015 25551219

- [Modulo manifestazione di interesse](https://www.santuariodioropa.it/wp-content/uploads/2019/07/MODULO-Manifestazione-interesse-partecipazione-mercatino-HOBBISTI.doc)
- [Elenco beni in vendita](https://www.santuariodioropa.it/wp-content/uploads/2019/07/Elenco_beni_in_vendita_venditori_occasionali.doc)
- Copia della domanda che avete presentato per richiedere il tesserino
- Copia del tesserino fronte retro
- Copia della carta di identità fronte retro

# Nota bene

Per qualsiasi informazione, maggiori dettagli e aggiornamenti consultate il sito web o le pagine social dell’ evento che potete trovare nella descrizione.